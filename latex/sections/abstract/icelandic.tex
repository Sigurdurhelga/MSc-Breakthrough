Djúptauganet hafa farið fram úr væntingum á mörgum sviðum, þau geta framkallað öflugar og nákvæmar spár um raunvöruleikann. Þetta mun verða öflugt tól í framtíðinni og við munum þurfa aðferðir til að geta rýnt í þessar spár til að styrkja traust okkar á þeim. Þessi ritgerð skoðar hvaða herkænsku aðferðir djúptauganet sem spilar leikinn Breakthrough nýtir sér til að taka ákvarðanir. Við útskýrum ferlið að smíða tauganet sem getur náð árangri í borðspilum með því einungis að spila gegn sjálfu sér, án inngrips frá mönnum. Við útskýrum ferlið að búa til líkan til að skoða innri framsetningu tauganets á leikstöðu til að meta hvort tauganetið þekki eða nýtir sér aðferðir sem menn hafa notað til að spila leikinn vel. Þessar aðferðir eru bornar saman til að álykta hver sé best og hver tauganetið notar mest. Við sýnum að tauganetið leggur áherslu á aðferðir sem eru taldar bestar fyrir leikinn Breakthrough. Að lokum skoðum við þjálfað tauganet með hóp af auðveldum sem og flóknum aðferðum til að rýna í hver herkænsku aðferð er mest notuð af tauganetinu.